---
title: Benvinguda
type: docs
---

# Us donem la benvinguda a Pegana.cat


![Timbaler](/Timbaler.png)


## Qui sou i què feu?

Pegana.cat som un grup d’afinitat que té per objectiu traduir i difondre l’obra de Lord Dunsany en català. Traduïm peces de l’escriptor, les editem en forma de llibrets i les disseminem per internet en aquesta pàgina web i certes xarxes socials. Creiem que la seva visió del món mitològic i imaginari de Pegana és refugi en el món materialista actual. Mirem de traslladar l'escriptura poètica de l’autor a un català que conservi un tó entre arcaic i rondallístic, prioritzant que sigui entenedor per al lector d’avui en dia. Els textos superen un rigorós procés tertulístic en què  vetllem per declamar, comentar i millorar des de la sonoritat de cada mot fins a la posició de la darrera coma. És a dir, ho fem tan bé com podem i ens donarem per satisfets si gaudiu dels contes la meitat del que ho hem fet nosaltres. Aquest projecte no té finalitat lucrativa.

## Què heu fet per ara?

Hem començat publicant un primer llibret anomenat *Per un grapat de joies: dos robatoris a la fi del món*, que conté la traducció de dos contes del *Book of Wonder* (1912) de Lord Dunsany. Al menú de l'esquerra veureu que n'oferim el text íntegre en aquesta pàgina web, i també el podeu adquirir directament a partir de desembre (aviat el durem a imprimit!). En podeu trobar més detall [en aquest post.](/docs/grapat-de-joies)També estem escalfant motors per començanr a treballar en el següent projecte. ;-)


## Però algú us ho ha demanat?

Ens va ser proposat l'estiu de 2014 en una visita als hereus de l'autor al Castell de Dunsany a County Meath, Irlanda. La Lady Dunsany d'aquell moment va comentar que no s'havia traduït Lord Dunsany al català i ens va demanar si no ens hi animaríem. Editar contes sel·leccionats d'un autor tan únic però alhora ignorat pel circuit comercial en català és la nostra manera de celebrar la nostra llengua i la literatura, sempre tan fantàstica com sigui possible.

## On dieu que podem trobar-vos?

Podeu trobar-nos a [BlueSky](https://bsky.app/profile/pegana-cat.bsky.social) o bé per mail a pegana.cat@gmail.com

## Llicència

Tots els textos publicats per Pegana.cat estan oferts sota la llicència Creative Commons *RECONEIXEMENT-NOCOMERCIAL-COMPARTIRIGUAL 4.0 INTERNACIONAL*. Aquesta llicència permet compartir i adaptar les obres, sempre que sigui amb reconeixement, amb finalitats no comercials i difonent les vostres modificacions amb la mateixa llicència. Per a més informació: https://creativecommons.org/licenses/by-nc-sa/4.0/deed.ca

![llicencia](/cc-by-nc-sa.png)
